"Wymagane kwalifikacje i doświadczenie","Czy szczegółowo opisano wymagane kwalifikacje i wymagane doświadczenie?","
Dobrze, że jest szczegółowy opis wymaganych kwalifikacji i doświadczenia. To bardzo istotna informacja, na którą zwracają uwagę potencjalni kandydaci i kandydatki.

Zweryfikuj czy wszystkie podane wymogi są konieczne, czy niektóre z nich możesz określić jako dodatkowy atut. Może to zwiększyć liczbę aplikacji.

Ważne, aby wskazane w tej sekcji wymagania miały swoje przełożenie na zadania opisane w kolejnej sekcji ogłoszenia.

","
Szczegółowy opis wymaganych kwalifikacji zarówno tych formalnych, jak i nieformalnych oraz wymaganego doświadczenia, to bardzo istotne elementy, na jakie zwracają uwagę potencjalni kandydaci i kandydatki.

Szczegółowy opis pozwala ocenić osobie aplikującej, czy spełnia oczekiwania przyszłego pracodawcy lub pracodawczyni.

Opisując wymogi, podziel je na niezbędne, wynikające ze specyfiki stanowiska pracy i te, które nie są wymagane, ale będą dodatkowym atutem.

","
Warto zastanowić się, czy wyższe wykształcenie powinno być warunkiem koniecznym. Jeśli nie rekrutujemy na specjalistyczne stanowisko, gdzie określone wykształcenie jest niezbędne, jego wymaganie może nie być konieczne.

O ile osoby z niepełnosprawnościami są grupą, która w ostatnich latach jest coraz lepiej wykształcona, to jednak odsetek osób z niepełnosprawnościami z wykształceniem wyższym jest relatywnie niewysoki. Dla przykładu w badaniu „Co wpływa na gotowość do podjęcia  zatrudnienia wśród niepracujących osób  z niepełnosprawnościami?” (S. Daniłowska, A. Gawska, A. Tatko; Fundacja Aktywizacja, Warszawa 2023, grupa badana: 226 osób z niepełnosprawnościami.) tylko 29,5% z grupy badanej posiadało wykształcenie wyższe. Jednocześnie badani wskazywali na to, że mimo trudności w podjęciu zatrudnienia, w tym z powodu niższego wykształcenia, aktywnie jej szukają. Jedna z osób mówiła: „Dzięki pracy będę mógł zainwestować w siebie, w rozwój umiejętności czy jakiś kurs albo nawet wyjechać na wakacje. (…) Praca dałaby mi większą wiarę w siebie i podkreślenie, że jestem pełnoprawnym uczestnikiem społeczeństwa, a nie ciężarem dla tego społeczeństwa”.

Biorąc pod uwagę specyfikę stanowiska, na które prowadzona jest rekrutacja, warto więc rozważyć, czy wykształcenie na danym poziomie jest warunkiem niezbędnym do właściwego wykonywania zadań na nim przewidzianych.

Rozważ, czy na liście wymagań nie warto skoncentrować się na umiejętnościach/ wiedzy, które możesz przekazać w procesie onboardingu, (np. obsługa konkretnych narzędzi). Jeśli tak, zaznacz to w ogłoszeniu.

Onboarding to proces, który ma na celu przygotowanie nowych pracowniczek i pracowników do wykonywania codziennych obowiązków, naukę nowych umiejętności i procedur w firmie, integrację z zespołem oraz poznanie kultury firmy. 
","
Opis wymaganych kwalifikacji i doświadczenia może wyglądać tak:

Wymagane kwalifikacje:

- …
- …
- …

Wymagane doświadczenie:

- …
- …
- …

Mile widziane lub dodatkowym atutem będą:

-…
- …
- …

"
"Zadania na stanowisku pracy","Czy szczegółowo opisano zadania, które należy wykonywać na stanowisku pracy?","
Dobrze, że jest szczegółowy opis zadań na stanowisku pracy. To jedna z najważniejszych informacji, na jaką zwracają uwagę potencjalne kandydatki i kandydaci do pracy. Dobrze, że ogłoszenie odpowiada na tę potrzebę.

","
Szczegółowy opis zadań na stanowisku pracy to jedna z najważniejszych informacji, na jaką zwracają uwagę potencjalne kandydatki i kandydaci do pracy. Dobrze, aby ogłoszenie odpowiadało na tę potrzebę.

","
Szczegółowy opis pozwala ocenić osobie aplikującej, czy może wykonywać wskazane zadania z uwagi np. na swoje potrzeby wynikające z niepełnosprawności.

Szczegółowy opis pozwala także na prowadzenie konstruktywnej rozmowy kwalifikacyjnej przez osobę aplikującą. Stwarza możliwość pogłębienia informacji na temat zadań i pozwala realnie ocenić swoje możliwości.

Jak wynika z raportu „Wizerunek przyszłego pracodawcy z perspektywy osób z niepełnosprawnościami poszukujących pracy.” (S. Daniłowska, A. Gawska; Fundacja Aktywizacja, Warszawa 2024, grupa badana: 770 osób z niepełnosprawnościami poszukujących pracy.) „Respondentki i respondenci szukając ofert pracy zwracają uwagę na wiele czynników, z których najważniejszym jest wynagrodzenie oraz zakres zadań na stanowisku pracy.”
","
Opis zadań stanowiska pracy może wyglądać tak:
Zadania, jakie będziesz wykonywał/wykonywała na stanowisku pracy, to głównie:

- …
- …
- …

Inne zadania, jakie możesz wykonywać na stanowisku pracy, to:

-…
- …
-…

"
"Wynagrodzenie","Czy w ogłoszeniu o pracę wskazano możliwą wysokość wynagrodzenia lub widełki (zakres możliwego wynagrodzenia?)","
Dobrze, że jest informacja o wysokości wynagrodzenia. To informacja pożądana przez kandydatki i kandydatów do pracy.

Jeśli regulamin wynagradzania jest dokumentem dostępnym dla każdego, dodaj do niego link w ogłoszeniu..

","
Informacje o wysokości wynagrodzenia są bardzo pożądane przez kandydatów i kandydatki do pracy. Nie musisz wskazywać konkretnej kwoty. Możesz podać przedział wynagrodzenia lub odnieść się do wewnętrznych regulaminów wynagradzania i wskazanej tam wysokości pensji na analogicznych stanowiskach pracy.

","
Podanie „widełek” ułatwia osobie aplikującej podjęcie decyzji o aplikowaniu, a osobie rekrutującej daje możliwość odniesienia się do maksymalnych możliwości firmy podczas rozmowy rekrutacyjnej.

Podanie przedziału wynagrodzenia w ogłoszeniu o pracę pomaga kandydatom i kandydatkom szybciej znaleźć oferty, które odpowiadają ich oczekiwaniom finansowym. Dzięki temu nie tracą czasu na aplikowanie na stanowiska, które nie spełniają ich potrzeb. Dla osób rekrutujących to także ułatwienie. Mogą skupić się na osobach, które są zainteresowane pracą w podanym zakresie płacowym. Takie podejście zwiększa przejrzystość rekrutacji i buduje zaufanie do pracodawcy. Dodatkowo, w związku z Dyrektywą o jawności wynagrodzeń przyjętą przez Radę Unii Europejskiej 24 kwietnia 2023 roku, pracodawca będzie miał obowiązek podania, przynajmniej przed rozmową kwalifikacyjną, kwoty wynagrodzenia lub widełek zarobków. Warto zatem podawać widełki już na etapie ogłoszenia o pracę.

Jeśli regulamin wynagradzania jest dokumentem dostępnym dla każdego, dodaj do niego link w ogłoszeniu.

Jak wynika z raportu „Wizerunek przyszłego pracodawcy z perspektywy osób z niepełnosprawnościami poszukujących pracy.” (S. Daniłowska, A. Gawska; Fundacja Aktywizacja, 2024, grupa badana: 770 osób z niepełnosprawnościami poszukujących pracy.) „Respondentki i respondenci szukając ofert pracy zwracają uwagę na wiele czynników, z których najważniejszym jest wynagrodzenie oraz zakres zadań na stanowisku pracy.”
","
Opis wynagrodzenia może wyglądać tak:

Podstawowe wynagrodzenie na tym stanowisku pracy będzie się mieściło w przedziale … zł do … zł. Jego wysokość będzie zależała od Twojego doświadczenia i kompetencji.

Dodatkowo wynagrodzenie może być uzupełnione o:

- Wysługę lat pracy w wysokości od xyz% do xyz%
- Premię kwartalną/miesięczną/roczną (np. zależną od wyników)

"
"Proces aplikowania i szczególne potrzeby na etapie rekrutacji","Czy w ogłoszeniu znalazła się informacja na temat etapów rekrutacji? Czy w ogłoszeniu o pracę znalazła się informacja o możliwości zabezpieczenia szczególnych potrzeb na etapie rekrutacji? Czy znalazła się informacja jak zgłosić szczególne potrzeby na etapie rekrutacji? Czy możliwa jest rekrutacja online?","
Zabezpieczenie szczególnych potrzeb na etapie rekrutacji pokazuje otwartość firmy na zatrudnienie osób z niepełnosprawnościami. Dobrze, że taka informacja jest w ogłoszeniu i że firma tworzy takie warunki.

Zdalna rekrutacja to zwiększenie potencjalnej liczby kandydatek i kandydatów.

Dodatkowo zwróć uwagę na to, czy w Twoim ogłoszeniu jest informacja o etapach rekrutacji. Jeśli rekrutacja będzie wieloetapowa, podaj tę informację w ogłoszeniu.

","
Zabezpieczenie szczególnych potrzeb na etapie rekrutacji pokazuje otwartość firmy na zatrudnienie osób z niepełnosprawnościami. Jednocześnie pozwala na poszerzenie grona kandydatek i kandydatów. Dobrze, aby taka informacja znalazła się w ogłoszeniu. Warto odnieść ją do zaplanowanych etapów rekrutacji. Wówczas w zależności od planowanych zadań i formy można uwzględnić i zadbać o szczególne potrzeby kandydatów i kandydatek.

W ogłoszeniu koniecznie opisz, w jaki sposób można zgłosić szczególne potrzeby na etapie rekrutacji. Wykorzystaj w tym celu formularz aplikacyjny lub formę kontaktu wskazaną w ogłoszeniu. Zadbaj, aby użyte na tym etapie narzędzia komunikacji były dostępne cyfrowo (np. dla osoby z problemami słuchu najlepsza będzie komunikacja przez sms).

Jeśli możliwa jest forma zdalnej rekrutacji, koniecznie napisz o tym w ogłoszeniu.

","
Wśród szczególnych potrzeb, z jakimi możesz się spotkać na etapie rekrutacji mogą wystąpić:

- Tłumacz Polskiego Języka Migowego (PJM),
- Dostępność architektoniczna budynku, w którym odbywa się rekrutacja,
- Dostępność toalety dla osób z niepełnosprawnościami,
- Rekrutacja w cichym pomieszczeniu bez pogłosu oraz hałasów z zewnątrz,
- Proces testów realizowany przy użyciu własnego sprzętu komputerowego i urządzeń peryferyjnych wspomagających np. dla osób niewidzących,
- Dodatkowy czas na testy rekrutacyjne dla osób mających trudności z pisaniem,
- Inne - ten katalog nie jest zamknięty - każdy może mieć inne szczególne potrzeby.

Możliwość zgłaszania szczególnych potrzeb na etapie rekrutacji, to wciąż rzadkość, a firmy dopiero uczą się, jak to robić. Ważne, aby pamiętać o możliwości zgłaszania potrzeb, bo to istotne dla osób z niepełnosprawnościami, ale także buduje pozytywny wizerunek firmy wśród aplikujących i pokazuje ją jako otwartą i nadążającą za trendami. 

Możliwość otwartego komunikowania swoich potrzeb już na etapie rekrutacji pozwala na lepsze dopasowanie procesu rekrutacyjnego i przyszłego miejsca pracy, co przynosi korzyści zarówno kandydatom i kandydatkom, jak i pracodawcom.

W badaniu Strategie zatrudnieniowe pracodawców prywatnych w Polsce. (S. Daniłowska, A. Gawska, A. Tatko; Fundacja Aktywizacja 2024; próba 300 firm, z czego 63 posiadających politykę różnorodności) widać, że tylko 17% wśród pracodawców deklarujących posiadanie polityki różnorodności (11 firm) informowało w dokumencie o możliwości dostosowania miejsca pracy do potrzeb osoby z niepełnosprawnością. 9% (6) firm opisywało w dokumencie możliwość zgłaszania potrzeb przez kandydatki i kandydatów na etapie aplikowania na dane stanowisko. W jednym i drugim przypadku działania podejmowane przez pracodawców w wymienionych zakresach stanowiły zauważalną mniejszość. 

Zwróć uwagę, czy w Twoim ogłoszeniu jest informacja o etapach rekrutacji. Jeśli rekrutacja będzie wieloetapowa, napisz o tym w ogłoszeniu.

","
Opis procesu rekrutacji z punktu widzenia dostępności może wyglądać tak:

Zapewniamy dostosowanie procesu rekrutacji do potrzeb każdej z osób aplikujących. Jeśli masz szczególne potrzeby, aby uczestniczyć w rekrutacji zgłoś je do nas mailowo xyz@xyz lub telefonicznie 000-000-000.

Jesteśmy otwarci na przeprowadzenie rozmowy rekrutacyjnej zdalnie. Jeśli taki sposób byłby dla Ciebie wygodniejszy zgłoś to do nas mailowo xyz@xyz lub telefonicznie 000-000-000.

lub

Rekrutacja odbywa się zdalnie poprzez platformę xyz. Jeśli masz szczególne potrzeby dotyczące rekrutacji zgłoś je do nas mailowo xyz@xyz lub telefonicznie 000-000-000

lub

Zależy nam na tym, aby nasz proces rekrutacji był dostępny dla wszystkich kandydatów i kandydatek spełniających wymagania określone w ogłoszeniu. Dlatego, jeśli posiadasz szczególne potrzeby i potrzebujesz, abyśmy zadbali o nie, daj nam o tym znać w formularzu aplikacyjnym lub za pomocą wskazanego kontaktu mailowego:  xyz@xyz lub telefonicznego: 000-000-000.

"
"Onboarding - wdrażanie nowych pracowników i pracowniczek","Czy w ogłoszeniu o pracę wskazano sposób wdrożenia nowej pracowniczki i nowego pracownika do zespołu? Czy opisano model mentoringu, jaki funkcjonuje w firmie?","
Pierwsze dni pracy są niezwykle ważne dla każdej osoby, dlatego dobrze, że ogłoszenie o pracę zawiera informację o procesie onboardingu.

Jeśli informacja o procesie onboardingu jest powszechnie dostępna np. na stronie www podaj w ogłoszeniu informację, gdzie można się z nią zapoznać.

","
Jeśli w firmie funkcjonuje onboarding np. w formie modelu mentoringu, szkoleń, programów rozwojowych lub innych form, umieść tę informację w ogłoszeniu.

","
Onboarding to proces, który ma na celu przygotowanie nowych pracowniczek i pracowników do wykonywania codziennych obowiązków, naukę nowych umiejętności i procedur w firmie, integrację z zespołem oraz poznanie kultury firmy.

Jeśli taka informacja jest powszechnie dostępna np. na Twojej stronie www opisujesz szczegóły tego procesu, wskaż to w ogłoszeniu.

Jeśli taka procedura czy metoda postępowania nie funkcjonuje w firmie, poinformuj o tym kandydatki i kandydatów do pracy. Możesz zamieścić w ogłoszeniu o pracę informację, w jaki sposób wdrażana jest nowozatrudniona osoba, nawet jeśli nie masz specjalnej procedury opisującej ten proces.

Pamiętaj, że dla osób z niepełnosprawnościami wejście w nowe środowisko może być szczególnie trudne. Uwzględnij w procesie wdrażania nowych pracowniczek i pracowników sposób, w jaki zostanie przekazana informacja o niepełnosprawności, jeśli kandydat czy kandydatka tego sobie życzy. Niektóre osoby, zwłaszcza z niewidocznymi niepełnosprawnościami, nie chcą informować zespołu, inne wolą, aby zrobił to ktoś w ich imieniu – w takiej sytuacji kluczową rolę odgrywa osoba odpowiedzialna za wdrażanie nowo zatrudnionej osoby do pracy lub osoba przełożona.

","
Opis onboardingu może wyglądać tak:

W naszej firmie staramy się o to, aby pierwsze dni pracy przebiegały sprawnie, dlatego każdy nowy pracownik czy pracowniczka jest objęty programem mentoringowym, który trwa od 123 do 123 dni. Mentor, buddy, opiekun wdrożeniowy, wprowadza nową osobę do zespołu, wspomaga w pierwszych dniach pracy i jest przewodnikiem po nowym miejscu pracy.

"
"Rozwój zawodowy i podnoszenie kwalifikacji","Czy umieszczono informację o możliwościach uczestnictwa w szkoleniach wewnętrznych; organizowanych przez pracodawcę; zewnętrznych?","
Podnoszenie kwalifikacji to istotny element kształtowania kariery, dobrze, że wskazano na takie możliwości w ogłoszeniu.

Zweryfikuj, czy podane informacje pozwalają na ocenę czy na danym stanowisku pracy możliwe jest dokształcanie się w zakresie związanym z merytoryką wykonywanych zadań.

","
Jeśli w firmie istnieje możliwość uczestnictwa w szkoleniach organizowanych przez firmę, bezpłatnych, w godzinach pracy, czy innych wskaż to w ogłoszeniu, ponieważ podnoszenie kwalifikacji to istotny element kształtowania kariery.

","
Jeżeli w firmie korzystacie z platform e-learningowych/ edukacyjnych sprawdź, czy są one dostępne cyfrowo i czy np. pracownicy i pracowniczki z niepełnosprawnością wzroku, korzystający z czytników ekranów, będą mogli lub mogły skorzystać z udostępnionych treści.

Wskaż informacje w taki sposób, aby można było jednoznacznie ocenić, czy na stanowisku pracy  możliwe jest dokształcanie się w zakresie związanym z merytoryką wykonywanych zadań.

Choć z badań wynika, że informacje o podnoszeniu kwalifikacji są mniej istotne dla osób z niepełnosprawnościami, niż np. informacje o otwartości pracodawczyni czy pracodawcy na zatrudnienie osób z tej grupy w ogóle, to obraz pracodawczyni czy pracodawcy inwestującego w swoją kadrę buduje pozytywny wizerunek w oczach przyszłych kandydatek i kandydatów. 

Badanie: „Wizerunek przyszłego pracodawcy z perspektywy osób z niepełnosprawnościami poszukujących pracy.” (S. Daniłowska, A. Gawska; Fundacja Aktywizacja, Warszawa 2024, grupa badana: 770 osób z niepełnosprawnościami poszukujących pracy.)

","
Opis możliwości podnoszenia kwalifikacji może wyglądać tak:

W naszej firmie inwestujemy w rozwój naszych pracowniczek i pracowników. Realizujemy działania szkoleniowe, zapewniamy transfer wiedzy między pracowniczkami i pracownikami, a także umożliwiamy udział w formach kształcenia w godzinach pracy. W każdym kwartale możesz poświęcić … dzień/dni roboczych na podnoszenie swoich kwalifikacji. Zasady udziału w szkoleniach reguluje dokument wewnętrzny.
"
"Rozwój zawodowy i ścieżka awansu","Czy w ogłoszeniu o pracę wskazano możliwą ścieżkę awansu? Czy wskazano, że na stanowisku pracy nie przewiduje się możliwości awansu?","
Wskazanie możliwej ścieżki awansu lub jej braku to dobra praktyka, która pozwala ocenić możliwości budowania kariery w firmie.

","
Jeśli w firmie istnieje określona ścieżka awansu lub inne regulacje w tym zakresie wskaż to w ogłoszeniu. Jeśli dla stanowiska, którego dotyczy ogłoszenie, nie przewidziano możliwości awansu, także poinformuj o tym.

","
Transparentny sposób komunikacji to duży atut pracodawcy. Taki komunikat pozwoli ocenić osobie kandydującej perspektywy budowania swojej kariery w firmie. Pamiętaj, że choć zarówno dla osób sprawnych, jak i osób z niepełnosprawnościami, kluczowe wartości w podejmowanej pracy stanowią awans i podwyżka, to dla osób z niepełnosprawnościami równie ważne, jeśli nie ważniejsze, pozostają relacje w zespole oraz z osobą przełożoną. Przyjazna atmosfera w miejscu pracy jest dla tych osób kwestią priorytetową. (dane pochodzą z badania
„Jak kształtują swoją karierę zawodową pracujące osoby z niepełnosprawnościami?”(A. Gawska, A. Tatko; Fundacja Aktywizacja, Warszawa2022; grupa badana: 888 osób z niepełnosprawnościami, które utrzymały zatrudnienie powyżej 6 miesięcy.)

","
Opis ścieżki awansu może wyglądać tak:

Inwestycja w naszych pracowników i pracowniczki jest dla nas kluczowa, dlatego każdy i każda może otrzymać szansę na awans. Stanowisko, na które prowadzimy rekrutację, daje możliwość awansu na wyższe stanowisko xyz po … miesiącach/latach. Awans zależy od wyniku wewnętrznej rozmowy rekrutacyjnej, podczas której oceniane będą aktualne osiągnięcia, realizacja celów oraz kompetencje i wiedza potrzebne do objęcia nowej roli.

Możliwą ścieżkę awansu określa wewnętrzna struktura organizacyjna.

"
"Otwartość na zatrudnianie osób z niepełnosprawnościami. Informacja o dotychczasowym zatrudnianiu osób z niepełnosprawnościami","Czy w ogłoszeniu o pracę wskazano, że firma zatrudnia już osoby z niepełnosprawnościami? Czy pokazano wskaźnik zatrienia osób niepełnosprawnych?","
Dobrze, że podano w ogłoszeniu taką informację.

Sprawdź, czy informacja zawiera aktualny odsetek osób z niepełnosprawnościami w łącznej liczbie osób zatrudnionych (wskaźnik zatrudnienia).

Jeśli nie,  wskaż jaki jest ten odsetek. Dla osób z niepełnosprawnościami bardzo ważna jest informacja, czy w firmie pracują już osoby z tej grupy.

","
Dla instytucji publicznych, które zatrudniają w służbie cywilnej podanie wskaźnika jest obowiązkowe, dla pozostałych firm jest to dobra praktyka.

Zweryfikuj, czy informacja o wskaźniku zawiera jego aktualną wysokość, to pozwoli kandydatkom i kandydatom na ocenę otwartości firmy.

Bez względu na rodzaj pracodawcy dla przyszłych pracowniczek i pracowników z niepełnosprawnościami ważne jest, aby wiedzieć, czy w firmie pracują już osoby z tej grupy.

","
Dla osób z niepełnosprawnościami bardzo ważna jest informacja, czy w firmie pracują już osoby z tej grupy. Potwierdzają to wyniki badań. W badaniu „Wizerunek przyszłego pracodawcy z perspektywy osób z niepełnosprawnościami poszukujących pracy.” (S. Daniłowska, A. Gawska; Fundacja Aktywizacja, Warszawa 2024, grupa badana: 770 osób z niepełnosprawnościami poszukujących pracy.) ponad połowa badanych (55%) wskazuje, że oceniając przyszłe miejsce pracy i firmę sprawdza czy zatrudnia ona już osoby z niepełnosprawnościami.

Informowanie o tym, jaki procent naszego zespołu stanowią osoby z niepełnosprawnościami na etapie ogłoszenia będzie też świetnym przygotowaniem firmy do transparentnego informowania wymaganego Dyrektywą Parlamentu Europejskiego i Rady (UE) 2022/2464 z dnia 14 grudnia 2022 r. w sprawie zmiany rozporządzenia (UE) nr 537/2014, dyrektywy 2004/109/WE, dyrektywy 2006/43/WE oraz dyrektywy 2013/34/UE w odniesieniu do sprawozdawczości przedsiębiorstw w zakresie zrównoważonego rozwoju (tzw. dyrektywa CSRD). Przedmiotowa Dyrektywa nakłada obowiązek na duże firmy do corocznego raportowania informacji na temat ich wpływu m.in. na obszar społeczeństwa. W obszarze „S” jedną z kluczowych informacji wymaganym w ww. raporcie stanowić będzie informacja o wskaźniku zatrudnienia osób z niepełnosprawnościami i działaniach podejmowanych na rzecz tej grupy osób.

","
Informacja o dotychczasowym zatrudnianiu osób z niepełnosprawnościami w firmie może wyglądać tak:

W naszej firmie tworzymy przyjazne warunki pracy dla wszystkich. Od wielu lat zatrudniamy osoby z niepełnosprawnościami, obecnie wskaźnik zatrudnienia wynosi …%.
"
"Otwartość na zatrudnianie osób z niepełnosprawnościami. Zachęta do aplikowania dla osób z niepełnosprawnościami","Czy w ogłoszeniu jest zachęta do aplikowania dla osób z niepełnosprawnościami?","
Zachęta do aplikowania przez osoby z niepełnosprawnościami to dobra praktyka, pokazuje otwartość firmy na zespół różnorodny.

","
W ogłoszeniu o pracę zamieść zachętę do aplikowania przez osoby z niepełnosprawnościami. W ten sposób firma pokazuje swoją otwartość, a także zwiększa potencjalną liczbę kandydatek i kandydatów.

Wskaż wyraźnie, że na etapie rekrutacji firma przyjmuje wszystkie zgłoszenia i jest otwarta na osoby z niepełnosprawnościami oraz że proces rekrutacji wolny jest od dyskryminacji.

","
Badania pokazują, że dla osób z niepełnosprawnościami bardzo ważne jest wskazanie wprost, że firma jest otwarta na zatrudnienie osób z niepełnosprawnościami. Potwierdza to raport : „Wizerunek przyszłego pracodawcy z perspektywy osób z niepełnosprawnościami poszukujących pracy.” (S. Daniłowska, A. Gawska; Fundacja Aktywizacja, Warszawa 2024, grupa badana: 770 osób z niepełnosprawnościami poszukujących pracy.)

","
Zapis w ogłoszeniu o pracę może wyglądać tak:

Zachęcamy do kandydowania osoby z niepełnosprawnościami. W procesie rekrutacji zapewniamy równe szanse dla wszystkich kandydatek i kandydatów.

"
"Otwartość na zatrudnianie osób z niepełnosprawnościami. Posiadanie orzeczenia jako wymóg","Czy te stwierdzenia są prawdziwe? W ogłoszeniu nie ma wymogu posiadania orzeczenia o niepełnosprawności lub że oferta jest przeznaczona tylko dla osób z orzeczeniem. Ogłoszenie jest kierowane tylko do osób z niepełnosprawnościami.","
Dobrze, że nie wskazujesz wprost, że oczekujesz przedstawienia orzeczenia o niepełnosprawności, ani nie zawężasz oferty pracy tylko dla osób z niepełnosprawnościami.

Taka praktyka jest niezgodna z prawem i dyskryminująca.

","
W ogłoszeniu o pracę nie możesz wskazać, że posiadanie orzeczenia to wymóg. Nie możesz także kierować ogłoszenia tylko do osób z niepełnosprawnościami.

Takie praktyki są dyskryminujące dla kandydatek i kandydatów. Dodatkowo zapis o wymaganym orzeczeniu lub posiadaniu niepełnosprawności jest niezgodny z prawem - orzeczenie o niepełnosprawności nie może być wymagane na etapie rekrutacji. To kandydat lub kandydatka decyduje czy chce je przedstawić potencjalnemu pracodawcy lub pracodawczyni – nie można tego wymagać.

Orzeczenie o niepełnosprawności jest dokumentem zawierającym wrażliwe dane i składa się je dopiero wtedy, gdy pracownik lub pracowniczka chce skorzystać z uprawnień pracowniczych wynikających z ustawy i Kodeksu pracy.

Jeśli jednak wymagasz, aby kandydowały tylko osoby z niepełnosprawnością możesz zawrzeć taki zapis. Musi to jednak być uzasadnione np. tym, że wynika z uwarunkowań organizacyjno-prawnych (np. konieczność zapewnienia ciągłości pracy osoby z niepełnosprawnością na danym stanowisku pracy, na które wcześniej otrzymałeś/otrzymałaś dotację na jego stworzenie). Pamiętaj, aby zawsze uzasadnić wymaganie posiadania niepełnosprawności w ogłoszeniu o pracę.

","","
"
"Otwartość na zatrudnianie osób z niepełnosprawnościami. Przestrzeganie uprawień wynikających z ustawy o rehabilitacji (…)","Czy w ogłoszeniu o pracę zawarto informację, że firma przestrzega uprawnień osób z niepełnosprawnościami wynikających z ustawy o rehabilitacji (…)? Czy w ogłoszeniu o pracę wskazano, że firma przestrzega uprawnień dotyczących skróconego czasu pracy oraz dodatkowego urlopu, jakie przysługują osobom z niepełnosprawnościami?","
Osoby z niepełnosprawnościami często mają obawy, że uprawnienia wynikające z ustawy o rehabilitacji (…) nie będą respektowane, dobrze, że wyraźnie wskazano w ogłoszeniu, że będą one przestrzegane.

","
Osoby z niepełnosprawnościami często mają obawy, że uprawnienia wynikające z ustawy o rehabilitacji (…) jakimi są: skrócony czas pracy i dodatkowy urlop w przypadku osób z orzeczoną znaczną lub umiarkowaną niepełnosprawnością, nie będą respektowane. Wskaż w ogłoszeniu, że będą one przestrzegane.

","
Ustawa o rehabilitacji (…) wskazuje, że osoby, które posiadają znaczny lub umiarkowany stopień niepełnosprawności mogą skorzystać ze skróconego dnia pracy do 7 godzin przy zachowaniu wynagrodzenia odpowiadającego pełnemu etatowi. Osoby te mogą także skorzystać z dodatkowych 10 dni urlopu rocznie, a prawo do takiego urlopu osoba nabywa po przepracowaniu jednego roku po dniu zaliczenia jej do jednego z tych stopni niepełnosprawności.

Osoby ze znacznym i umiarkowanym stopniem niepełnosprawności mają również prawo do płatnego zwolnienia z pracy na czas badań lub zabiegów, jeśli nie da się ich przeprowadzić poza godzinami pracy.

Badania pokazują, że dla 57% osób z niepełnosprawnościami bardzo ważne jest wskazanie w ogłoszeniu o pracę wprost, że firma przestrzega uprawnień osób z niepełnosprawnościami wynikających z ustawy o rehabilitacji (…). Tak wynika z raportu: „Wizerunek przyszłego pracodawcy z perspektywy osób z niepełnosprawnościami poszukujących pracy.” (S. Daniłowska, A. Gawska; Fundacja Aktywizacja, Warszawa 2024, grupa badana: 770 osób z niepełnosprawnościami poszukujących pracy.)

","
W ogłoszeniu o pracę można to zapisać tak:

Przestrzegamy uprawnień osób z niepełnosprawnością wynikających z ustawy o rehabilitacji zawodowej i społecznej oraz zatrudnianiu osób niepełnosprawnych, w tym do skróconego czasu pracy i dodatkowego urlopu.

"
"Dostępność dla osób z niepełnosprawnościami - dostosowanie stanowiska pracy","Czy w ogłoszeniu o pracę wskazano, że jest możliwe dostosowanie stanowiska pracy do potrzeb wynikających z niepełnosprawności ;ub szczególnych potrzeb?","
Dostosowanie stanowiska pracy do potrzeb nowej pracowniczki czy nowego pracownika może być kluczowe dla decyzji o aplikowaniu, dobrze, że ta informacja znalazła się w ogłoszeniu.

","
Dostosowanie stanowiska pracy do potrzeb nowej pracowniczki czy nowego pracownika może być kluczowe dla decyzji o aplikowaniu, dlatego dobrze, aby ta informacja znalazła się w ogłoszeniu. 

Pamiętaj, że zgodnie z ustawą o rehabilitacji (…) jeśli zatrudniasz osobę z niepełnosprawnością jesteś zobowiązany do dostosowania stanowiska pracy do jej potrzeb. Dostosowanie to nie musi być skomplikowane ani kosztochłonne - nie bój się tego procesu. Nie musisz zgłaszać tego dostosowania do Państwowej Inspekcji Pracy (PIP), ani obawiać się jej kontroli.

","
Wśród pracodawców panuje przekonanie, że przy zatrudnieniu osoby z niepełnosprawnością konieczne jest zgłoszenie tego faktu do Państwowej Inspekcji Pracy (PIP) - tworzy to bariery i często jest wskazywane jako ten element, który ostatecznie wpływa na negatywną decyzję o zatrudnieniu osoby z niepełnosprawnością. Pamiętaj, że w obecnym stanie prawnym nie ma takiej potrzeby. Potwierdza to opinia Państwowej Inspekcji Pracy, która wskazuje, że nie ma obowiązku uzyskiwania pozytywnej opinii PIP o przystosowaniu przez pracodawcę stanowiska pracy do potrzeb osoby z niepełnosprawnością. Pracodawca ma obowiązek wykonać niezbędne dostosowania bez zgłoszenia, musi się jednak liczyć z możliwością kontroli ze strony PIP.

Rozmawiając o dostosowaniu stanowiska pracy pamiętaj o głównej zasadzie tego procesu: „zapytaj”. To osoba z niepełnosprawnością najlepiej wskaże Ci, jakich dostosowań potrzebuje. Pamiętaj, że każda z osób - nawet z tą samą orzeczoną niepełnosprawnością  - będzie mieć inne potrzeby. W całym procesie kieruj się zasadami: „Zapytaj, współpracuj, testuj rozwiązania, wdrażaj!”

Więcej informacji o dostosowaniu stanowisk pracy znajdziesz w publikacji: „Poradnik dla pracodawców, o tym jak tworzyć dostępne  miejsce pracy.” (A. Gawska; Fundacja Aktywizacja; Warszawa 2024)

","
W ogłoszeniu o pracę możesz to zapisać tak:

Staramy się zapewnić dostępność miejsca pracy każdej pracowniczce i każdemu pracownikowi. Jeżeli potrzebujesz dostosowań, zgłoś to na etapie rekrutacji.

"
"Dostępność dla osób z niepełnosprawnościami - dostępność miejsca pracy (budynku i otoczenia)","Czy ogłoszenie o pracę zawiera szczegółowe wskazania co do dostępności miejsca pracy? Czy ogłoszenie o pracę zawiera link do deklaracji dostępności? Miejsce pracy to budynek i najbliższe otoczenie,  tym dojazd komunikacją miejską i parkingi.","
Szczegółowy opis miejsca pracy jest niezwykle ważnym elementem ogłoszenia o pracę. Na podstawie tych informacji kandydatka czy kandydat z niepełnosprawnością, może zadecydować czy jego potrzeby w zakresie dostępności miejsca pracy są zabezpieczone.

","
Szczegółowy opis miejsca pracy jest niezwykle ważnym elementem ogłoszenia o pracę. Na podstawie tych informacji kandydatka czy kandydat z niepełnosprawnością może zadecydować, czy jego potrzeby w zakresie dostępności miejsca pracy są zabezpieczone.

","
Jeśli firma posiada deklarację dostępności i są w niej prawidłowo i szczegółowo opisane kwestie dot. dostępności architektonicznej i komunikacyjnej, można w ogłoszeniu podać do niej link. Nie musisz wtedy w ogłoszeniu podawać szczegółów dotyczacych dostępności.

Więcej informacji o dostosowaniu miejsc pracy możesz znaleźć w publikacji: „Poradnik dla pracodawców, o tym jak tworzyć dostępne  miejsce pracy.” (A. Gawska; Fundacja Aktywizacja; Warszawa 2024)

","
Zapisy dotyczące dostępności w ogłoszeniu o pracę można podzielić na sekcje:

- dojazd – m.in. komunikacja zbiorowa, parkingi, 
- wejście do budynku- m.in. podjazd, winda, 
- dostępność budynku – m.in. korytarze, winda, oznaczenia poziome i pionowe, toalety dla osób z niepełnosprawnościami,
- dostęp do bufetu baru czy najbliższego sklepiku.
- Link do deklaracji dostępności.

"
"Dostępność dla osób z niepełnosprawnościami - dostępność stanowiska pracy","Czy ogłoszenie o pracę zawiera szczegółowe wskazania co do dostępności stanowiska pracy? Stanowisko pracy to konkretne miejsce, w tym meble, urządzenia i oprogramowanie.","
Szczegółowy opis stanowiska pracy jest niezwykle ważnym elementem ogłoszenia o pracę. Na podstawie tych informacji kandydatka czy kandydat z niepełnosprawnością może zadecydować czy dane stanowisko pracy będzie dla niej czy dla niego odpowiednie.

","
Zapisy dotyczące dostępności stanowiska pracy powinny uwzględniać elementy, które nie znalazły się w opisie dostępności miejsca pracy i być szczegółowo przygotowane dla danego stanowiska. Mogą one zawierać m.in. informacje: lokalizacja pokoju (piętro, odległość od dostępnej toalety), liczba osób w pokoju, urządzenia biurowe, których używanie będzie konieczne.

","
Koniecznie poinformuj, czy systemy informatyczne, jakimi posługuje się firma w codziennej pracy są dostępne.

Pracodawca czy pracodawczyni zatrudniający osobę z niepełnosprawnością musi pamiętać, że jednym z jego podstawowych obowiązków jest przystosowanie stanowiska pracy. Konieczność ta wynika wprost z art. 4 ustawy o rehabilitacji (…), gdzie wskazano, że każdy pracodawca może zatrudnić osobę z niepełnosprawnością pod warunkiem przystosowania jej stanowiska pracy. Oczywiście nie każda osoba z niepełnosprawnością takiego przystosowania wymaga, tak więc nie zawsze wystąpi konieczność wdrożenia takich działań. Ważne jest, aby już na początku zatrudnienia ustalić, czy należy, a jeśli tak, to w jakim zakresie przystosować stanowisko pracy. Na tym etapie dużą rolę odgrywa postawa samej osoby z niepełnosprawnością, która powinna otwarcie powiedzieć pracodawcy o swoich potrzebach. Ważne jednak, aby po stronie pracodawcy była zachęta do takiej otwartości.

Więcej informacji o dostosowaniu miejsc pracy możesz znaleźć w publikacji: „Poradnik dla pracodawców, o tym jak tworzyć dostępne miejsce pracy.” (A. Gawska; Fundacja Aktywizacja; Warszawa 2024)

","
W ogłoszeniu o pracę możesz to zapisać w podziale na sekcje:

- lokalizacja stanowiska pracy- pokoju np. piętro; odległość od drzwi wejściowych i sposób dostania się np. czy jest winda czy schody?,
- odległość od najbliższej toalety dostosowanej dla osób z niepełnosprawnościami,
- warunki pracy w pomieszczeniu np. liczba osób,
- sposób wykonywania pracy np. konieczność prowadzenia rozmów telefonicznych.

"
"Benefity","Czy w ogłoszeniu o pracę zawarto informacje o benefitach? Czy wskazano np. na zapewnienie opieki zdrowotnej, dofinansowanie wakacji czy karty sportowe?","
Wskazanie  benefitów jest obecnie powszechną praktyką. Dobrze, że w ogłoszeniu zostało to podkreślone.

","
Opis benefitów pracowniczych jest obecnie powszechną praktyką. Dobrze, aby w ogłoszeniu zostało to wyraźnie zaznaczone.

","
Warto wskazać na benefity pozapłacowe (w tym takie, które z perspektywy osób z niepełnosprawnościami mogą być znaczące np.:

- rozszerzony pakiet medyczny,
- ubezpieczenie, 
- rehabilitacja w biurze w godzinach pracy,
- benefity wspierające rodziców w tym tych, którzy np. posiadają dziecko z niepełnosprawnością).

","
W ogłoszeniu o pracę można to zapisać tak:

Naszym pracownikom i pracowniczkom zapewniamy:

- …
- …
- …

"
"Polityki/ strategie w obszarze zatrudniania","Czy w ogłoszeniu o pracę wymieniono którykolwiek z dokumentów: polityka zatrudnieniowa, polityka zatrudnienia osób niepełnosprawnych lub z niepełnosprawnością, polityka różnorodności, program różnorodności, strategia różnorodności?","
Wskazanie na polityki różnorodności w ogłoszeniu o pracę to dobra praktyka. Informacja ta to duża wartość dla przyszłej pracowniczki lub pracownika.

Zweryfikuj czy w ogłoszeniu znalazła się informacja, gdzie i kiedy można zapoznać się z polityką.

","
Jeśli firma posiada politykę zatrudnieniową lub różnorodności lub dokument o podobnym charakterze, informacja o tym powinna znaleźć się w ogłoszeniu o pracę. Do ogłoszenia warto dodać link, aby kandydatka czy kandydat mógł się zapoznać z dokumentem. Jeśli polityka jest dostępna tylko dla osób już zatrudnionych, warto to wskazać w ogłoszeniu.

","
Jeśli firma nie udostępnia polityki publicznie wskaż w ogłoszeniu, gdzie można znaleźć informacje na jej temat- może opis polityki lub jej cele czy założenia umieszczono na stronie www?

Z badania Strategie zatrudnieniowe pracodawców prywatnych w Polsce. (S. Daniłowska, A. Gawska, A. Tatko; Fundacja Aktywizacja, Warszawa 2024; próba 300 firm) wynika, że tylko 58 podmiotów miało na swojej stronie internetowej i w social mediach dokument opisujący realizowaną w firmie politykę różnorodności. 28 firm z grupy 300 badanych zamieszczało na swojej stronie www i w social mediach informację na temat realizowanej w przedsiębiorstwie polityki różnorodności, mimo, że dokumentu jako takiego nie posiadało. Łącznie 214 podmioty nie miały dokumentu polityki różnorodności. Nie komunikowały również na stronie internetowej i w mediach społecznościowych o realizowanych działaniach z obszaru szeroko rozumianej różnorodności.

Warto się wyróżnić. Jeśli firma posiada politykę różnorodności, napisz o niej i wynikających z niej działaniach, jakie podejmuje firma.

","
W ogłoszeniu o pracę można to zapisać tak:

Dla firm posiadających politykę:

W naszej firmie przyjęliśmy politykę zatrudnieniową/różnorodności/strategię różnorodności/kodeks etyki, którego celem jest xyz

Z dokumentem możesz zapoznać się tutaj (link)

lub 

O dokumencie możesz przeczytać tutaj (link)

Dla firm nieposiadających polityki:

W naszej codziennej pracy kierujemy się wartościami xyz co wyraża się poprzez xyz.

"
